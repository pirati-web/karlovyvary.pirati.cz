---
uid: barbora.hradecna
name:     Barbora Hradečná 	# běžně používáné jméno
titles:
  before: 
  after:
category:
description: 
img: people/barbora_hradecna.jpg # zakomentuj radek dokud není fotka
mail:
  - barbora.hradecna@pirati.cz
mob:			  +420 724 828 362
profiles:
# facebook: https://www.facebook.com/jincer  # pokud nema, staci smazat tuto radku
# googleplus: https://plus.google.com/+uzivatel.na.googleplus
# twitter: https://twitter.com/jincer
# instagram: https://www.instagram.com/jincermak/ 
   
---
Jsem karlovarská rodačka a životní optimistka. Z rodného města jsem se na pár let přestěhovala do českého příhraničí, Provozovala jsem tu undergroundový hudební klub, kde jsem se naučila jít vytrvale za svým cílem a důvěřovat svému instinktu. Uspořádala jsem nespočet koncertů, promítání dokumentárních filmů s odkazem na porušování lidských práv, dětských odpoledne, benefičních koncertů, ale i třeba bleších trhů zaměřených na udržitelný životní styl (swap). Vždy mě na takové akci nejvíce bavilo propojování nejrůznějších komunit, debatování s lidmi o tom, co je v životě trápí ale i naplňuje, a společenství s ostatními. 

Do České pirátské strany jsem vstoupila v roce 2013, tedy ještě dříve, než to bylo cool. Motivovala mě k tomu občanská angažovanost, nespokojenost s vývojem tehdejší politické  situace i kultury ale zároveň snaha věci, které se mi nelíbí, změnit. Vždy jsem se aktivně zajímala o dění kolem sebe, o veřejný prostor a komunitní život. To mě směřovalo do neziskového sektoru, kde jsem působila pět let. V obecně prospěšných společnostech jsem se specializovala především na odborné a dluhové poradenství, vedla jsem kurzy finanční gramotnosti jak pro školy, tak pro veřejnost. Jako zástupce neziskového sektoru jsem působila v komisi prevence kriminality a komunitního plánování.

Spoluzakládala jsem místní sdružení v Aši jako platformu právě pro rozvoj komunitního a kulturního života. Posledních několik let se zajímám o využívání a fungování veřejného prostoru i směrem k jeho funkčnosti, pohodlí, bezpečnosti a udržitelnosti. Protože by nám nemělo být jedno, v jakém prostředí se pohybujeme. Jako občané bychom měli mít možnost, příležitost a hlavně nástroje, jak si tento prostor spoluutvářet. 

Jako opoziční zastupitelka města Karlovy Vary a členka komise pro kulturu jsem se vždy snažila o otevřenou a srozumitelnou komunikaci, o informovanost občanů, o férový přístup, o návrhy (mnohdy odvážných) řešení. Již čtvrtým rokem přinášíme veřejnosti informace o tom, co se v našem městě chystá. Mou snahou je vnést do politiky opět kultivovanost, slušnost a vstřícný přístup. V tom chci pokračovat, ať už komunální volby dopadnou jakkoliv. Chci se zasadit a podpořit vznik moderního, sebevědomého a udržitelného lázeňského města. 

Ve Varech se nežije lehce. Chybí zde alternativní pracovní nabídky a práce pro mladé a aktivní lidi, jsou zde nízké mzdy, nedostupné bydlení. Jednoduché instantní řešení to nemá. I přesto se snažím nalézat řešení nejprve u sebe. Několik let se věnuji rozvoji komunitního a kulturního života jak na karlovarsku, tak v hlavním městě. V současné době pracuji jako koordinátorka sousedských slavností.

A propos, nemáte někdo chuť na dobrou brazilskou kávu? Kdo by neznal nesmrtelnou hlášku z filmu Kulový blesk. Pokud mě nenajdete v kině, nebo jak vařím kávu, piji kávu nebo objevuji nová zákoutí provoněná kávou, neboť káva je mojí vášní, najdete mě procházet se ponořenou do svých myšlenek lázeňskými lesy a parky. Okolní karlovarská příroda je skutečně jedinečným a magickým místem. Už jste navštívili například oboru Svatý Linhart? Jedno z mých nejoblíbenějších míst v Karlových Varech.

***Barbora Hradečná***
