---
uid: jana.michkova
name:     Jana Michková  	# běžně používáné jméno
titles:
  before: Ing.
  after: 
category:
  - komis
ordko: 1
description: členka komise kulturní, památkové péče a architektury města
img: people/jana_michkova.jpg # zakomentuj radek dokud není fotka

profiles:
# facebook: https://www.facebook.com/jincer  # pokud nema, staci smazat tuto radku
# googleplus: https://plus.google.com/+uzivatel.na.googleplus
# twitter: https://twitter.com/jincer
# instagram: https://www.instagram.com/jincermak/ 

---
Narodila jsem se a stále žiju v Karlových Varech. Považuji se za patriotku. Vystudovala jsem ekonomiku stavebnictví v Praze na ČVUT a vrátila se zpět. 

Mám jednoho dospělého syna a po mateřské dovolené jsem nejdříve pracovala přes 10 let v energetice. Potom jsem od roku 2001 začala pracovně působit v oblasti evropských dotací, kterými se zabývám dodnes. 

Vyzkoušela jsem si nejen přípravu projektových žádostí v různých oblastech, řízení realizace projektů, ale také jejich kontrolu a samotnou přípravu dotačních pravidel. Považuji se v této oblasti za znalce. Část pracovní kariéry jsem se také věnovala inovacím a jejich podpoře. Nyní zastupuji Eurocentrum a EUROPE DIRECT v Karlovarském kraji, které se zaměřují na informování široké veřejnosti o Evropské unii, jejích institucích, aktivitách a přínosech pro Českou republiku.

Kromě své práce a rodiny se zajímám o historii, kulturu a to zejména hudbu, kterou i aktivně amatérsky provozuji. Přestože mě baví cestování po České republice nebo po Evropě, ráda se vždy vracím do Karlových Varů. Stále je řada míst v našem kraji, kde jsem ještě nebyla a moc se tam těším. Těší mne poznávat také cizí země a to nejen ty nejzajímavější turistické cíle, ale i obyčejná místa a jejich obyvatele.

Svoje rodné město mám ráda hlavně pro jedinečné souznění přírody a architektury. S oblibou využívám našich léčivých pramenů a lázeňských služeb pro své zdraví. Věřím, že budoucností Karlových Varů jsou mladí lidé a ráda bych jim pomohla nějakou radou a zkušenostmi.

***Jana Michková***
