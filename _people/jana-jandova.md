---
uid: jana.jandova
name:     Jana Jandová  	# běžně používáné jméno
titles:
  before: Bc.
  after: Dis.
category:
description:
img: people/jana_jandova.jpg # zakomentuj radek dokud není fotka
mail:
  - j_jandova@centrum.cz 
profiles:
# facebook: https://www.facebook.com/jincer  # pokud nema, staci smazat tuto radku
# googleplus: https://plus.google.com/+uzivatel.na.googleplus
# twitter: https://twitter.com/jincer
# instagram: https://www.instagram.com/jincermak/ 
   
---
Narodila jsem se v Karlových Varech uprostřed přírody a léčivých pramenů. Zde jsem žila i pracovala. Bydlím v krásné části nedaleko Svatošských skal, které je i mým místem oblíbeným. Příroda, pohled ze skály na město a řeka Ohře je životabudič. Zastavit se na chvíli a nechat se kolébat krásným prostředím. To opravdu ráda využívám. Co mě velmi baví je pletení, kterým se zabývám jíž mnoho let a musím říct, že moje výrobky mají úspěch. Vždy si u této činnosti odpočinu.

Dalším koníčkem je zahrada a lidé. Při této činnosti se setkávám s lidmi, kde získávám znalosti a zkušenosti nejen z této oblasti. Zde dojde i k debatám o životě ve městě, co lidem vadí, co by chtěli změnit i o beznaději, že se stejně nic nezmění.
A to je to, co mě zajímá. Chci pro tyto lidi leccos změnit, nechci nic slibovat, co nemůžu změnit, ale pracovat na tom, abych mnoho změnila. To je pro mě priorita.

Vždy jsem bydlela v okrajových částech města, tak vím, co lidi trápí a čím se zabývají. Proto bych se ráda zabývala právě problémy okrajových částí města. Špatné silnice a chodníky, špína a nepořádek. Budují se cyklostezky, což je záslužná věc, ale kam mají lidé odhodit odpad, kde mají zaparkovat svá auta? Vše skončí v přírodě. Parkování na zeleni, které nikdo neřeší. Stejně tak dopadnou odpadky, opět v zeleni.

Bohužel město stárne, a proto je nutné pečovat o občany všech věkových skupin. Pro mladé vytvořit podmínky, aby zde rádi žili a také, aby se vraceli do svého rodiště. Byla bych pro, aby zde vznikla další vysoká škola, ale ruku v ruce musí být zajištěna možnost dostupného bydlení, brigád při studiu, ale i studentský život. Z toho vyplývá výstavba kolejí, spolupráce s podnikateli, kteří by tyto studenty mohli zaměstnat a podpora klubů různého žánru.

V Karlových Varech je velmi dobře zajištěna sociální péče o seniory. Přesto mi zde jedna služba chybí, která by velmi pomohla jak seniorům, tak i rodinám, které o ně pečují. A to je "celodenní stacionář pro seniory". Přínosem by bylo, že senioři nebudou separovaní a většinou sami od ostatních lidí a pro rodiny úleva, že můžou v klidu pracovat a nebát se o své staroušky. O tom bych chtěla jednat s našimi dobře zavedenými sociálními službami.

Práce s lidmi mě naplňuje. Poznávám lidi z různých oborů činnosti, ale také seniory a mladé lidi. Velmi bych si přála, aby se lidé zapojili do řízení města. Je nutné občanům ukázat, že obec je zastupitelstvem spravována (nikoli vlastněna). Role občanů nemůže spočívat jen v tom, že jednou za čtyři roky vhodí do urny hlasovací lístek. Bez schopnosti spolupráce, aktivity a rozvíjení důvěry se nemůžeme nikam posunout.
Právě o to bych se snažila. Vtáhnout občany do dění v obci, nikoliv jako diváky, ale jako aktéry.
Pak by volba mojí osoby splnila moji úlohu. Kandiduji s číslem 6 za Pirátskou stranu v Karlových Varech.

***Jana Jandová***

