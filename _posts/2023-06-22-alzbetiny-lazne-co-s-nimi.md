---
date: 2023-06-22
category: blog
layout: post
tags:
    - Zastupitelstvo_města
title: Alžbětiny Lázně - co s nimi?
author: Bohdan Vaněk
image: posts/alzbetinky.jpg
---

**Vlastníme zděděný poklad v majetku města – Alžbětiny lázně, známé též jako Lázně 5. Máme s nimi však již řadu let starosti a žádný prospěch, jak by se od zařízení tohoto typu očekávalo. Pravidelně vyžadují finanční injekci v řádech milionů korun na pokrytí ztrátového provozu.**

Stávající vedení města zrušilo připravenou veřejnou soutěž na pronájem a provoz, místo aby upravilo její nedostatky. Vlastní řešení však nenabídlo a další čtyři roky krmí umírajícího koně. Zhodnocení majetku města a zachování veřejné lázeňské služby  je tak stále v ohrožení.

Opakovaně jako opoziční zastupitelé požadujeme návrh řešení situace. Marně.

Městu v podstatě zbývají čtyři možnosti:

1.  Nedělat nic, tak jako poslední 4 roky, a každoročně provoz nějakými 10 mil Kč dotovat.
    
2.  Lázně prodat. Zrušit poslední městské lázně a související provozy. (Pravděpodobně pod cenou, protože tak s městským majetkem současné vedení dosud nakládalo. A i kdyby ne, je otázka, zda by se o majetek v řádově miliardové hodnotě přihlásil patřičně movitý kupec.)
    
3.  Lázně pronajmout. Oživit záměr předchozího vedení města, vychytat slabá místa a najít rozumný kompromis mezi riziky, náklady a příležitostmi.
    
4.  Lázně zrekonstruovat a provozovat. (Utopie? Když pominu stamilionové náklady na rekonstrukci, dovedete si u nás představit efektivně hospodařící městskou společnost?)
    

Na červnové zastupitelstvo 27.6., máme konečně přislíbenou odpověď.

Nynější městská koalice říká: „Něco už připraveného je, ale neměli bychom to zatím ventilovat.“ Proč takové tajnosti? Ale možná jsem jenom pesimista.

**Jaké odhalení očekáváte v úterý vy?**
