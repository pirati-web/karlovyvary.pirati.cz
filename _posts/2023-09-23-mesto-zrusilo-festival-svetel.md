---
date: 2023-09-23
category: blog
layout: post
tags:
title: Vedení města zrušilo festival Vary Září
author: Karel Špecián
image: posts/varyzari.jpg
---
**Funguje to, tak to pojďme zrušit. Zřejmě tímto heslem se řídilo vedení města Karlovy Vary, když zařízlo fungování druhé největší kulturní události, která se v našem městě (po Mezinárodním filmovém festivalu) zřejmě koná. Nebo spíše konala. Plánovaný osmý ročník festivalu světel "Vary Září" byl totiž zrušen.**
Jako oficiální důvod byla na stránkách https://varyzari.karlovyvary.cz/ finanční úspora. "...s ohledem na finanční úspory v městském rozpočtu v okamžiku, kdy je potřeba šetřit v mnoha položkách již tak napnutého rozpočtu," píše městské infocentrum na výše zmíněném webu.
Což o to, finanční úspory město v současné době zcela jistě potřebuje. Nicméně místa, kde je hledá, nejsou příliš šťastně vybraná. Místo podpory lokálních umělců, financujeme obří akci Karlovarské Kulturní Léto, kde platíme 150-350 tisíc za jednoho umělce. Sice šetříme, kde se dá, ale vedení města nevadí bez mrknutí oka zaplatit 10 milionů za hokejový klub nebo za 1,2 milionů ročně udržovat náplavku, plnou nefunkčních atrakcí a neustálého nepořádku.
Souhlasím s panem náměstkem Trtkem, že bychom měli podporovat komornější akce. Při vytvoření nízkonákladové alternativy KKL i Vary Září bychom si zcela jistě mohli dovolit obojí. Vyjádření v médiích, kde prohlásil, že "nemůžeme být jako autisté a dělat stále to stejné" je pak už jen hořká tečka za osmiletým příběhem jedné z mála fungujících kulturních akcí v našem městě. A tak je to tady se vším.
***Karel Špecián, Piráti Karlovy Vary***
